
..
  CSS димензије елемената
  reading

CSS Димензије елемената
=======================

Један од изазова у дизајнирању веб-страна је да се постигне да иста страна добро изгледа на екранима различитих величина (од паметних телефона до монитора високе резолуције). Помоћу *CSS* стилова можемо да постигнемо значајну флексибилност у изгледу стране, тако што подесимо својства описана у наставку, која се односе на димензије елемената.

При употреби ових својстава је важно је да се проверава како веб-страна изгледа у прозорима различите величине. Брз и једноставан начин да симулирамо гледање стране на уређајима са различитом резолуцијом је **да мењамо величину прозора прегледача**. Кликом на икону са два екрана у прозору са алатима за развој приказану на слици испод, добијамо  прецизну контролу величине екрана симулираног циљног уређаја.

.. image:: ../../_images/css/test_responsive.png
    :width: 320px
    :align: center


Врсте елемената
---------------

Да бисмо разумели како *CSS* стилови омогућавају да се дефинишу димензије *HTML* елемената, треба прво знати да *HTML* елементи могу грубо да се поделе на:

- ``block`` елементе као што су ``<p>``, ``<table>``, ``<ul>``, ``<ol>``, или ``<div>``, који заузимају сву ширину која им је на располагању. Подразумевано понашање ових елемената је да се увек позиционирају у новом реду, ширина им је највећа могућа у надређеном елементу, а висина им зависи од количине садржаја.
- ``inline`` елементе који заузимају најмању могућу ширину која им је потребна. Подразумевано понашање им је да се поставе у исти ред као и остали ``inline`` елементи, а ширина им зависи од садржаја. Примери оваквих елемената су ``<a>``, ``<img>`` и ``<span>``.

.. petlja-editor:: css_dimensions_1

    style.css
    div {
        background-color: grey;
    }

    p {
        background-color: green;
    }

    a {
        background-color: black;
        color: white;
    }
    ~~~
    test.html
    <link rel="stylesheet" href="style.css"/>
    <div>
        <p>Параграф је <code>block</code> елемент који заузима целу ширину садржаја. Може садржати <code>inline</code> елементе као што је <a href="https://google.com" target="_blank">линк 1</a>.</p>

        <a href="https://google.com" target="_blank">Линк 2</a>
        <a href="https://google.com" target="_blank" style="display: block;">Линк 3</a>
    </div>

У наведеном примеру су обојене позадине како би се видела разлика између ``block`` и ``inline`` елемената.

#. зелена позадина параграфа покрива и последњи ред на местима где нема текста,
#. црна позадина првог и другог линка покрива само текст линка,
#. црна позадина трећег линка се простире целим редом, зато што смо поставили ``display`` својство на ``block``.

Величина елемента
-----------------

Прегледач ће, у зависности од типа елемента, сам одлучити да ли ће за његов приказ користити најмању довољну ширину или ће користити пуну ширину од једне до друге ивице надређеног елемента. *HTML* елементима се може експлицитно дефинисати ширина помоћу *CSS* својстава. Најбитнија *CSS* својства која се могу искористити су:

- ``min-width``, ``max-width``, ``width`` која дефинишу минималну, максималну и експлицитно задату ширину елемента. Елементу ће бити промењена висина како би се садржај уклопио у задату ширину. У случају да ширина није задата, а природна ширина елемента није мања од минимума нити већа од максимума, ова својства немају никаквог ефекта.
- ``min-height``, ``max-height``, ``height`` која дефинишу минималну, максималну и експлицитно задату висину елемента. У случају да висина није задата, а природна висина елемента није мања од минимума нити већа од максимума, ова својства немају никаквог ефекта.

Својство ``overflow`` дефинише шта треба урадити у случају да садржај елемента не може да се смести у задате димензије. Подразумевано понашање је да се ипак прикаже садржај, али ван елемента. Као алтернатива, вишак садржаја се може сакрити ако се ово својство постави на вредност ``hidden``, а уз то се постављањем вредности на ``scroll`` омогућава читаоцу да скрол траком бира видљиви део текста.


.. petlja-editor:: css_element_sizing

    style.css
    p {
        width: 250px;
        height: 50px;
        background-color: skyblue;
        overflow-y: auto;
    }
    ~~~
    test.html
    <link rel="stylesheet" href="style.css"/>
    <p>
        Овај параграф ће заузимати 200x50 пиксела.
        Садржај који не стане у један раде аутоматски иде у нов ред.
    </p>

.. infonote::

    Испробајте неке од различитих вредности за својство ``overflow-y`` у примеру као што су ``hidden``, ``scroll`` и ``none``.

Величина садржаја
-----------------

Висина и ширина се односе на садржај унутар елемената не рачунајући дебљину ивице (``border-size``) и подручје ``padding``. Ако желимо да се висина и ширина односе и на ова подручја, потребно је додати дефиницију ``box-sizing: border-box``.

Посматрајмо следећи пример са два параграфа идентичног садржаја где смо другом параграфу доделили ``box-sizing: border-box``.

.. petlja-editor:: css_box_sizing

    style.css
    p {
        width: 250px;
        padding: 10px;
        background-color: lime;
        border: 1px solid green;
    }
    ~~~
    test.html
    <link rel="stylesheet" href="style.css"/>
    <p>
        Никола Тесла (Смиљан, 10. јул 1856 — Њујорк, 7. јануар 1943)
        био је српски и амерички проналазач, инжењер електротехнике
        и машинства и футуриста, најпознатији по свом доприносу
        у пројектовању модерног система напајања наизменичном
        струјом.
    </p>
    <br />
    <p style="box-sizing: border-box;">
        Никола Тесла (Смиљан, 10. јул 1856 — Њујорк, 7. јануар 1943)
        био је српски и амерички проналазач, инжењер електротехнике
        и машинства и футуриста, најпознатији по свом доприносу
        у пројектовању модерног система напајања наизменичном
        струјом.
    </p>

Приметићемо да се први и други параграф разликују у ширини. Кроз инспектор можемо да видимо да је први параграф ширине 272 пиксела, а други 250 пиксела, иако оба имају дефиницију ``width: 250px``.

.. image:: ../../_images/css/box_sizing.png
    :width: 300px
    :align: center

Прегледач је израчунао ширину од 272 пиксела зато што:

- ``width: 250px`` даје основну ширину садржаја,
- ``padding: 10px`` дефинише простор унутар параграфа од леве и десне ивице; 10 пиксела по страни нам даје 20 пиксела,
- ``border: 1px solid green`` дефинише дебљину ивице; 1 пиксел по страни нам даје 2 пиксела.

На *W3CSchools* сајту пронађите више информација о `моделу оквира <https://www.w3schools.com/css/css_boxmodel.asp>`_ и о `димензијама <https://www.w3schools.com/css/css_dimension.asp>`_.
