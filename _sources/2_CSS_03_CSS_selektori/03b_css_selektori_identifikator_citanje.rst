Стилизовање елемента по идентификатору
======================================

Ако желите да примените стилове само на један одређени елемент, а не на све елементе неког типа, онда том елементу ставите неку вредност у атрибут ``id``, па примените стилове само на тај елемент тако што поставите знак ``#`` испред коришћеног идентификатора. Претпоставимо да имамо елемент са идентификатором ``biografija`` и да желимо да дефинишемо стилове само за њега. То бисмо постигли следећим правилом:

.. petlja-editor:: css_selector_id

    style.css
    #biografija {
        border: 15px solid green;
        font-size: 20px;
    }
    ~~~
    index.html
    <!doctype html>
    <html>
    <head>
        <meta charset="utf-8"/>
        <link rel="stylesheet" href="style.css"/>
    </head>
    <body>
        <p id="biografija">
            Никола је рођен 28. јуна 1856. године по старом, односно
            10. јула по новом календару у Смиљану у Лици, као четврто
            дете од петоро деце Милутина, српског православног
            свештеника, и мајке Георгине, у Војној крајини Аустријског
            царства недалеко од границе са Османским царством.
        </p>
        <p id="patenti">
            Никола Тесла је аутор више од 700 патената, регистрованих у 25 земаља, од чега у области електротехнике 112.
        </p>
    </body>
    </html>

Уместо да као селектор користимо име (тип) *HTML* елемента, чиме би правило било примењено на све елементе тог типа, употребом идентификатора ``biografija`` правило примењујемо само на елемент са тим идентификатором.

.. questionnote::

    Измените горњи пример тако што ћете елементу ``patenti`` доделити већи фонт.
