Сложени CSS селектори
=====================

Селектори елемената, идентификатора и класа се могу међусобно комбиновати. Погледајмо пример једне класе ``pozadina`` која се користи на неколико начина:

#. селектор ``.pozadina`` ће доделити беж позадинску боју елементу који садржи класу ``pozadina``,
#. спојени селектор ``p.pozadina`` ће доделити плаву позадинску боју параграфу који садржи класу ``pozadina``,
#. селектор раздвојен размаком ``p .pozadina`` ће доделити зелену позадинску боју било ком елементу који садржи класу ``pozadina`` унутар параграфа (на произвољној дубини).

.. petlja-editor:: css_mixed_selectors

    style.css
    .pozadina {
        background-color: beige;
    }

    p.pozadina {
        background-color: skyblue;
    }

    p .pozadina {
        background-color: lime;
    }
    ~~~
    index.html
    <!doctype html>
    <html>
    <head>
        <meta charset="utf-8"/>
        <link rel="stylesheet" href="style.css"/>
    </head>
    <body>
        <div class="pozadina">
            Беж позадина јер није параграф.
        </div>
        <p class="pozadina">
            Параграф има плаву позадину. Овај текст <span class="pozadina">има зелену позадину</span>.
        </p>
    </body>


У горњем примеру параграф има плаву позадину. Иако само селектор ``.pozadina`` дефинише боју беж, ``p.pozadina`` има већи приоритет зато што специфицира стилове за параграфе који имају класу.

Слично се дешава у тексту унутар параграфа који има зелену боју. Селектор ``.pozadina`` се такође односи на елемент ``span`` који има класу ``pozadina``, међутим селектор ``p .pozadina`` има већи приоритет јер селектује сваки елемент са класом ``pozadina`` унутар параграфа.

Детаљнија правила о приоритетима можете погледати на страни веб сајта `W3Schools - CSS приоритети <https://www.w3schools.com/css/css_specificity.asp>`_.

Ово су само неки од основних начина које можете да користите како бисте дефинисали на које елементе треба применити стил. Више информација о селекторима и начинима на који се могу комбиновати можете наћи на веб-страни
`W3CSchools - селектори <https://www.w3schools.com/css/css_selectors.asp>`_.
