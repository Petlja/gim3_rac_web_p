CSS својства
============

*CSS* својства описују како је потребно приказати елементе у *HTML* документима. Својства елемената могу бити величина или боја фонтова, димензије (висина и ширина) и слично. Својства се дефинишу тако што се наведе назив својства, затим знак ``:``, а онда иза њега вредност коју треба да има то својство елемента. 

.. code-block:: css

    својство: вредност

Овако, на пример, изгледа *CSS* дефиниција којом се задаје величина слова од 12 пиксела:

.. code-block:: css

    font-size: 12px

Постоји велики број својстава које можете поставити, а у овој лекцији ће бити објашњена нека од најбитнијих својстава.

Често коришћенe вредности *CSS* својстава
-----------------------------------------

Вредности које се додељују својствима су најчешће неке специјалне речи. Скуп речи које се могу доделити својству као вредност зависи од самог својства, али неке вредности, као што су димензије и боје, често се на исти начин дефинишу и додељују различитим својствима и зато ће овде бити укратко објашњене.

**Вредности димензија** су нумеричке вредности које се могу изразити:

- пикселима (нпр. ``12px``),
- типографским тачкама (нпр. ``10pt``),
- центиметрима (нпр. ``20cm``).

Некада се користи јединица ``em`` за релативну величину слова и која зависи од подразумеване величине слова. Нпр. ``1.2em`` значи да ће величина бити увећана за 20% (или 1.2 пута, што је исто) у односу на вредност која би била употребљена без навођења ове величине. На пример, ако је реч о фонту, ``1.2em`` значи фонт за 20% већи од тренутног фонта.

.. petlja-editor:: dimenzije_css

    style.css
    body {
      font-size: 20px;
    }
    ~~~
    index.html
    <!doctype html>
    <html>
    <head>
      <link rel="stylesheet" href="style.css"/>
    </head>
    <body>

      <p style="font-size: 16px">
        <!-- Увек је 16px, без обзира на дефиницију body -->
        Величина текста дефинисана пикселима.
      </p>
      <p style="font-size: 1.2em">
        <!-- Промените font-size својство за body елемент да видите како на величину текста -->
        <!-- Права величина текста биће 1.2 * 20px (body) = 24px -->
        Величина текста <code>1.2em</code>.
        <span style="font-size: 0.6em">
          <!-- Права величина текста биће 0.6 * 24px = 14.4px -->
          Величина текста <code>0.6em</code> унутар истог пасуса.
        </span>
      </p>

    </body>
    </html>

Више информација се може наћи на
`страници о јединицама мере <https://www.w3schools.com/cssref/css_units.asp>`_ сајта *W3CSchools*.

|

**Вредности боја** се могу дефинисати на више начина:

- Помоћу имена боја (нпр. ``red``, ``blue``, ``green``).
- Помоћу хексадецималних вредности боја, као на пример ``#ff6347``. Прве две хексадецималне цифре означавају количину црвене, друге две количину зелене, а треће две количину плаве. Тако на пример, ``#ff0000`` означава црвену, а ``#ffffff`` белу боју.
- Помоћу вредности црвене, зелене и плаве нијансе без дефинисаног фактора непрозирности у облику ``rgb(201, 76, 72)`` (црвена: 201, зелена: 76, плава: 72), или са фактором непрозирности ``rgba(201, 76, 72, 0.3)`` (0 за потптуно прозирну, тј. транспарентну боју, 1 за потпуно непрозирну).
- Помоћу *hsl* или *hsla* вредности. Прва три броја задају нијансу боје, засићеност и осветљеност, а четврти (код формата *hsla*) непрозирност, као код *rgba* формата.

.. petlja-editor:: boje_css

    index.html
    <!doctype html>
    <html>
    <head>
      <link rel="stylesheet" href="style.css"/>
    </head>
    <body>

      <p style="color: skyblue">
        Текст боје „плаво небо“.
      </p>
      <p style="color: #ff6347">
        Текст задат хексадецималном цифром.
        Одаберите другу боју на сајту
        <a href="https://www.w3schools.com/colors/colors_picker.asp" target="_blank">W3Schools</a>.
      </p>
      <p style="color: #0000ff50">
        Прозирна плава.
      </p>
      <p style="color: rgba(0, 0, 255, 0.31)">
        Прозирна плава користећи <code>rgba</code>.
      </p>

    </body>
    </html>

Више информација се може наћи на `страници о бојама <https://www.rapidtables.com/web/css/css-color.html>`_ сајта *W3CSchools*.
