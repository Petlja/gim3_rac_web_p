Форматирање текста
==================

*HTML* језик решава проблем описивања структуре текста. Сваки текстуални документ има делове који имају нека значења (наслови, пасуси текста, табеле, листе). Пример текста о Николи Тесли који је преузет са сајта *Википедија* је приказан на следећој слици:

.. image:: ../../_images/html/wiki_nikola_tesla.png
    :width: 600px
    :align: center

|

У тексту можемо да приметимо следеће елементе:

- Наслов **Никола Тесла**, који је подебљан и већи од остатка текста.
- Три пасуса текста испод наслова.
- Име Никола Тесла, којим почиње други пасус је подебљано (енгл. *bold*).
- Референце :math:`~^{[1][2][3]}` су мaње од остатка текста и мало уздигнуте (енгл. *superscript*).

У језику *HTML* се могу означити делови текста који представљају наслове, пасусе, подебљани или издигнути текст, тако што се ови делови ставе у одговарајуће HTML елементе. На пример, прво помињање Николе Тесле у тексту је наслов, па ће оно бити стављено у ``<h1>`` елемент. Сваки пасус текста ће бити стављен у по један ``<p>`` елемент. На овај начин ће прегледач знати који делови документа представљају различите целине и које врсте је која целина у тексту. Пример са слике представљен језиком *HTML* би изгледао овако:

.. code-block:: html

    <h1>Никола Тесла</h1>
    <p>Из Википедије, слободне енциклопедије</p>
    <p><b>Никола Тесла</b> (Смиљан, 10. јул 1856 — Њујорк, 7. јануар 1943) 
        био је српски и амерички<sup>[1][2][3]</sup> проналазач, инжењер 
        електротехнике и машинства и футуриста, најпознатији по свом доприносу 
        у пројектовању модерног система напајања наизменичном струјом.</p>
    <p>Најзначајнији Теслини проналасци су полифазни систем, обртно 
        магнетско поље, асинхрони мотор, синхрони мотор и Теслин трансформатор. 
        Такође, открио је један од начина за генерисање високофреквентне струје, 
        дао је значајан допринос у преносу и модулацији радио-сигнала, а остали 
        су запажени и његови радови у области рендгенских зрака.</p>

Ако упоредите овај текст са сликом, можете приметити да су сви специјални делови текста означени и стављени у одговарајуће *HTML* елементе. Овај текст можемо да унесемо у лево поље на веб страни `<https://jsbin.com/?html,output>`_, да бисмо видели како он изгледа у прегледачу:

.. image:: ../../_images/html/web_nikola_tesla.png
    :width: 600px
    :align: center

У *HTML* језику постоји велики број ознака којима можете окружити текст и тако му дати специјално значење, као на пример:

-	``<p>`` ... ``</p>``, којима се окружују пасуси текста.
-	``<h1>`` ... ``</h1>``, ``<h2>`` ... ``</h2>``, … ``<h6>`` ... ``</h6>``, које представљају поднаслове различитих нивоа у тексту.
-	``<b>`` ... ``</b>``, ``<i>`` ... ``</i>``, ``<u>`` ... ``</u>``, које представљају текст који је подебљан (енгл. *bold*), искошен (енгл. *italic*) или подвучен (енгл. *underline*).  
-	``<sup>`` ... ``</sup>``, ``<sub>`` ...  ``</sub>``, које представљају текст који је мало уздигнут (енгл. *supscript*) или спуштен (енгл. *subscript*).

Осим поменутих, постоји велики број додатних тагова о којима можете научити више на `W3 schools сајту: <https://www.w3schools.com/HTML/>`_

