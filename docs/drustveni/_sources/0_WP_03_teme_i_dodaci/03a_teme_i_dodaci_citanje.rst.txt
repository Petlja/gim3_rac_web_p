Теме и додаци
=============

.. |btn_activate_design|   image:: ../../_images/wordpress/btn_activate_design.png
.. |btn_back|              image:: ../../_images/wordpress/btn_back.png
.. |btn_my_site|           image:: ../../_images/wordpress/btn_my_site.png
.. |btn_customizre_theme|  image:: ../../_images/wordpress/btn_customizre_theme.png
.. |btn_wp_admin|          image:: ../../_images/wordpress/btn_wp_admin.png
.. |btn_add_a_widget|      image:: ../../_images/wordpress/btn_add_a_widget.png
.. |icon_search|           image:: ../../_images/wordpress/icon_search.png


У веб дизајну се начин приказивања сваког детаља веб странице задаје помоћу **стилова**. Стиловима се дефинишу боје текста и позадине за сваки елемент стране, коришћени фонтови, изглед оквира, растојања између појединих елементата стране и друго. 

Поред тога, битно је дефинисати структуру стране, то јест елементе од којих се страна састоји и њихов распоред. Предефинисана структура стране се назива **темплејт**. Разуме се, комбиновање темплејта и стилова поред времена захтева и известан осећај за естетику. 

Теме
----

Да би нам олакшао дефинисање изгледа стране, систем *WordPress* користи концепт тема. Тема је колекција темплејта и стилова помоћу којих се задаје сваки детаљ начина приказивања странице. Професионални веб дизајнери пажљиво осмишљају теме тако да се добије складан и допадљив општи изглед. Утисак који сајт оставља је у великој мери одређен управо коришћеном темом.

У систему *WordPress.com* на располагању су нам на стотине тема (од тога велики број у оквиру бесплатног плана) које се могу веома лако одабрати. У менију |btn_my_site| потребно је одабрати *Design → Themes* (или одабрати *My Home*, а затим на десној страни пронаћи опцију *Change theme*). 

.. image:: ../../_images/wordpress/teme_izbor.jpg
   :align: center
   :width: 600

Када кликнете на неку тему, можете је разгледати без обавезе да је активирате. Уколико вам се тема не допада, можете да се вратите на бирање кликом на дугме |btn_back|, а можете и да напустите бирање тема кликом на дугме |btn_my_site|. Када нађете тему која вам одговара, можете да је активирате кликом на дугме |btn_activate_design| (уколико је тема бесплатна). 

.. image:: ../../_images/wordpress/teme_da_ne.png
   :align: center
   :width: 500

Слике на новој теми можете да промените кликом на слику, а затим на дугме *Replace* у сликовном менију, као што је и раније објашњено.

|

.. image:: ../../_images/wordpress/prilagodjavanje_teme.png
   :align: left
   :width: 300

Тема може да се промени у било ком тренутку током развоја сајта. Ако није било напредних прилагођавања теме, прелазак на нову тему не захтева никакве додатне активности. У случају да користите сопствени веб сервер, ради потпуне сигурности се препоручује да направите комплетну резервну копију сајта (*backup*) пре оваквих измена.

Теме се најчешће могу додатно прилагодити. Прилагођавање започињемо кликовима на |btn_my_site| , *Design → Themes*, |btn_customizre_theme| или избором *Customize theme* у секцији *My Home* менија |btn_my_site|. Могућности понуђене у прилагођавању се виде на слици лево и углавном су јасне саме по себи, а често садрже додатна објашњења, упутства и савете. У оквиру прилагођавања теме можете да промените наслов и поднслов сајта (*Site identity*), одаберете комбинацију боја (*Colors & Backgrounds*), преместите постојеће меније, промените им ставке, додате нови мени (*Menus*), додате виџите (*Widgets*) о којима ће бити речи ускоро, изаберете која од постојећих страница ће бити почетна и шта ће на њој бити приказано, а која страница ће да садржи објаве (*Homepage Settings*) и задате додатно стилизовање ваших страна (*Additional CSS*).

|

|

Мада систем *WordPress* омогућава постављање кориснички дефинисаних тема, на серверима *WordPress.com* то није допуштено. Ово је једна од значајних предности употребе сопственог веб-сервера у односу на, иначе удобнију употребу сервера *WordPress.com*. Кориснички дефинисане теме корисник може заиста сам да дефинише, али постоји и велики број бесплатних тема које се могу преузети са интернета.

Прикључци
---------

Прикључак (енгл. *plugin*, често се преводи и као додатак) је софтверска компонента која се може додати веб сајту креираном у систему *WordPress*. Прикључци могу да прошире постојеће или да дају нове функционалности веб-сајтовима. На пример, постоје прикључци који омогућавају управљање контактима, креирање онлајн продавнице, прикључци који помажу да се веб стране уреде тако да постигну боље рангирање на претраживачима (*Search Engine Optimization*, скр. *SEO*), прикључци који смањују време следећег учитавања сајта (користећи нпр. кеширање, то јест памћење додатних информација на рачунару посетиоца, или компресију слика, тако да се брже учитавају) и многи други.

Организовањем додатних функционалности у мале компоненте, *WordPress* је корисницима веома поједноставио процес додавања тих функционалности својим сајтовима. Захваљујући модуларности, корисник може да дода жељену функционалност свом сајту "као са полице", а да не мора ни мало да разуме програмски кôд. Корисницима сервера *WordPress.com* са комерцијалним планом на располагању је више десетина хиљада прикључака за *WordPress* (који се не напалћују додатно).

Избор доступних прикључака се отвара кликом на *Tools → Plugins* у менију |btn_my_site|.

Виџити
------

Виџит (енгл. *widget*, справица) је софтверски додатак веб страни, који се на њој најчешће види као икона или дугме. Ако сте икада кликнули на дугме за дељење (*share button*) на врху стране да бисте разгласили неку вест на друштвеним мрежама, користили сте виџит.

Прикључци и виџити су слични по томе што и једни и други доносе нове функционалности веб страници. Ипак, прикључке треба посматрати као програме који се инсталирају и нешто раде са нашим сајтом (или нама омогућавају да урадимо нешто), а виџите као садржај, тј. као делове сајта који се убацују директно у неку од веб страна. Сходно томе, прикључак најчешће није видљив на станици и нема интерфејс за интеракцију са корисником (ради у позадини), док је виџит видљив и обично на неки начин комуницира са корисником.

Систем *WordPress* омогућава једноставно стављање виџита само у посебне области на страни, као што су заглавље, подножје или бочна трака (*header, footer, sidebar*). Зато у овом контексту наведене области једним именом зовемо области виџита (*widget areas*). Многе теме имају само једну од поменутих области (нпр. подножје), али у оквиру комерцијалног корисничког плана може да се на страницу постави неки од прикључака, помоћу којих се у тему или на поједине стране могу додавати нпр. бочне траке (*custom sidebars*), а касније у њих и виџити. 

Виџитима управљамо у секцији *Design → Customize → Widgets* менија |btn_my_site|. Овде можемо да изаберемо област виџита коју уређујемо. Када постоји само једна област, она је аутоматски изабрана (на слици доле, то је област *Footer*, тј. подножје). Кликом на дугме |btn_add_a_widget| отвара се листа доступних виџита које можемо да додамо у задату област. Да бисмо додали виџит, довољно је кликнути на њега и он је већ видљив у прегледу (*preview*) са десне стране. 

.. image:: ../../_images/wordpress/widgets.png
   :align: center
   :width: 300

Виџитима које смо раније додали, можемо да мењамо редослед у листи (а тиме и на страни) кликом на опцију *Reorder*. На пример, на претходној слици се види да смо додали два виџита:

- Виџит *Milestone*, који у страницу додаје тајмер за одбројавање преосталог времена до задатог тренутка - догађаја
- Виџит *Search*, помоћу кога посетиоци нашег сајта могу да пронађу неку вест или други садржај

Кликом на виџит отвара се подешавање специфично за тај виџит. У подешавању виџита *Milestone* можемо да задамо наслов, датум и време догађаја и друге детаље, док за виџит *Search* можемо да подесимо назив поља за претрагу. Када смо задовољни подешавањима, треба да кликнемо *Done* да бисмо их сачували. Кликом на *Remove* уклонићемо виџит из задате области.

Тема може да садржи већ додате и укључене виџите, које добијамо самим избором теме. Неки од популарних виџита који су често унапред додати у теме су већ помињана претрага (*Search*), недавне објаве на блогу (*Recent posts*), архива објава и страна (*Archives*), листа категорија (*Categories*) са везама ка објавама у оквиру сваке категорије и сл.

Након уређивања виџита треба још клликнути *Save Changes* у врху, да би стање које видимо у прегледу десно (избор, редослед и подешавања виџита у области) било објављено.

~~~~

Други (старији) начин уређивања виџита је преко контролне табле (*Dashoard*, |btn_my_site| → |btn_wp_admin|) избором *Appearance → Widgets*. Ова секција је визуелно другачија, али нуди у суштини исте могућности.
