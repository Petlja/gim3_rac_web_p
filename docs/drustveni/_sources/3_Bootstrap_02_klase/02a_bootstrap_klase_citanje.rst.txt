Bootstrap класе
===============

Када се укључи `Twitter Bootstrap <https://getbootstrap.com/>`_ библиотека у *HTML* страну, стилови из библиотеке ће аутоматски бити примењени на стандардне *HTML* елементе, без икаквих додатних подешавања. Да би се користило ово основно стилизовање, није потребно додавати никакве класе *HTML* елементима стране. Без икаквог додатног напора ћете за велики број елемената добити мало бољи изглед од оног који дају прегледачи када користе подразумевани стил.

Поред основних стилова, `Twitter Bootstrap` обезбеђује предефинисане (унапред дефинисане) *CSS* класе, чији стилови се могу додатно применити на *HTML* елементе. Ове класе примењујемо тако што имена *CSS* класа додамо у атрибуте ``class`` оних *HTML* елемената на које желимо да применомо стил из класе. Неке од класа које су на располагању за додатно стилизовање *HTML* елемената су:

- ``swatch-primary``, ``swatch-secondary``
- ``btn-primary``, ``btn-secondary``
- ``table``, ``list``, ``form``

Применом ових класа на елементе у страни можемо брзо и једноставно да подесимо и касније мењамо изглед стране.

Табеле
------

Један од најчешћих задатака на свакој веб страни је стилизовање табела. Коришћењем `Bootstrap` класа ово постаје једноставно:

.. code-block:: html

    <table class="table">
    <!-- ostatak HTML koda koji predstavlja unutrasnjost tabele -->
    </table>

Додавањем класе ``table`` као у кôду изнад, од обичне табеле се добија стилизована табела која изгледа овако:

.. image:: ../../_images/bootstrap/tabela_stil_1.png
    :width: 624px
    :align: center

Популаран стил који доприности прегледности табеле је наизменично бојење редова табеле двема бојама. И ово се једноставно може урадити додавањем класе ``table-striped``, овако:

.. code-block:: html

    <table class="table table-striped">
    <!-- ostatak HTML koda koji predstavlja unutrasnjost tabele -->
    </table>

.. image:: ../../_images/bootstrap/tabela_stil_0.png
    :width: 624px
    :align: center

|

Подразумевани стил табела нема вертикалне ивице, већ само хоризонталне ивице које раздвајају редове. Ако желите табелу које има и хоризонталне и вертикалне ивице, довољно је додати класу ``table-bordered``:

.. code-block:: html

    <table class="table table-striped table-bordered">
    <!-- ostatak HTML koda koji predstavlja unutrasnjost tabele -->
    </table>

На неким сајтовима ћете имати тамну тему са светлим словима и тамном позадином. Ако бисте желели да и ваша табела буде у тамном стилу, потребно је додати класу ``table-dark``:

.. code-block:: html

    <table class="table table-dark table-striped">
    <!-- ostatak HTML koda koji predstavlja unutrasnjost tabele -->
    </table>

Као што можете да приметите, променом класа можете да добијете потпуно нови изглед табеле. Испробајте ове примере на 
`W3CSchools <https://www.w3schools.com/bootstrap4/bootstrap_tables.asp>`_ сајту.


|

Листе
-----

У лекцијама о *HTML* листама смо се упознали са нумерисаним (``<ol>``) и не-нумерисаним (``<ul>``) листама, које служе да се наведе листа ставки. 

У самом језику *HTML* постоје атрибути помоћу којих се задаје како ће ставке бити означене (на пример словима, римским бројевима, арапским бројевима и слично). Испробајте формирање нумерисане листе са атрибутом ``type``, на пример ``<ol type="a">``, ``<ol type="A">``, или ``<ol type="I">``.

Сада ћемо видети како можемо да стилизујемо листе помоћу *Twitter Bootstrap* класа.

Груписане листе
'''''''''''''''

.. code-block:: html

      <h2>Почасни докторати</h2>
      <ul class="list-group">
        <li class="list-group-item">Техничка школа, Беч, 1908.</li>
        <li class="list-group-item">Универзитет у Београду, 1926.</li>
        <li class="list-group-item">Универзитет у Загребу, 1926.</li>
        <li class="list-group-item">Техничка школа, Праг, 1936.</li>
        <li class="list-group-item">Универзитет у Греноблу, 1938.</li>
      </ul>

Елемент ``<ul>`` има додељену класу ``list-group``, док елементи листе имају додељене класе ``list-group-item``. Као резултат, листа почасних доктората Николе Тесле би била приказана следећим стилом:

.. image:: ../../_images/bootstrap/list_group.png
    :width: 600px
    :align: center

При употреби *Twitter Bootstrap* библиотеке, лист група не мора да стилизује само елементе ``<ul>``, ``<ol>`` и ``<li>``. Класе ``list-group`` и ``list-group-item`` могу да се поставе на неку сличну структуру елемената, на пример на елементе ``<div>`` и ``<a>``. У том случају ови елементи ће бити приказани слично као на претходној слици. Пошто је додата и класа ``list-group-horizontal``, линкови који чиине групу се појављују један до другог, а не један испод другог. Осим тога, употребом класе ``list-group-item disabled`` постижемо да се појави онемогућени линк, тј. линк на који не може да се кликне.

.. code-block:: html

    <div class="list-group list-group-horizontal">
      <a href="https://petlja.org/" class="list-group-item disabled">Прва онемогућена ставка</a>
      <a href="https://petlja.org/" class="list-group-item disabled">Друга онемогућена ставка</a>
      <a href="https://petlja.org/" class="list-group-item">Трећа ставка</a>
    </div>


.. image:: ../../_images/bootstrap/list_group_href.png
    :width: 600px
    :align: center

Онемогућени линкови могу, на пример, да се користе за везе ка деловима нашег сајта за које смо испланирали везе, али још нисмо направили одговарајуће странице.

